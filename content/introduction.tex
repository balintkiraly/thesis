%----------------------------------------------------------------------------
\chapter{\bevezetes}
%----------------------------------------------------------------------------

A félév során a feladatom egy olyan grafikus rendszerrel ellátott leltár rendszer tervezése és fejlesztése volt, melynek segítségével az alapvető leltári funkciókon felül könnyedén behatárolhatjuk a leltárba vett eszközök pontos helyzetét a raktárunkon belül egy grafikus “térkép” segítségével.

A dolgozatom során első körben egy részletes specifikációt készítettem, melyben taglaltam az alkalmazással szemben támasztott funkcionális és nemfunkcionális követelményeket. Ezután megterveztem a webalkalmazás felhasználói felületét, egyszerű wireframe-ek segítségével.

A specifikáció és a wireframe-ek elkészítése után kiválasztottam a használni kívánt technológiákat és megterveztem az alkalmazás arhitekturális felépítését.

Az alkalmazás két fő részből áll, frontend és backend. Utóbbi tartalmazza az üzleti logikát és az adatbázis kommunikációt, míg a frontend az adatok lekéréséért és megjelenítéséért felel, valamint a felhasználói interakciók által eljuttatja a módosításokat a backend részére. Ezeket később részletesen taglalom.

Az alkalmazás tervezésén és fejlesztésén kívül az üzemeltetés előkészítését is elvégeztem.

Végül a tesztelésre fektettem a hangsúlyt. Fejlesztés közben igyekeztem figyelni, hogy minél jobb tesztlefedettséget érjek el, azonban a fejlesztés végeztével nem voltam elégedett az eredménnyel, így további teszteket és metrikákat készítettem.
